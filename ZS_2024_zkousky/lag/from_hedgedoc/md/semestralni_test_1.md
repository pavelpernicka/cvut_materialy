# LAG definice
- **Lineární kombinace** seznamu vektorů $(\vec{x_1} ... \vec{x_n})$ je vektor $\vec{v}=\sum_{i=1}^{n} a_i \cdot \vec{x_i}$, kde $(a_1 ... a_n)$ jsou koeficienty z tělesa $F$.
- **Lineární nezávislost** je vlastnost pro nějaký seznam vektorů $S$. Ten je lineárně nezávislý, pokud je buď prázdný, nebo pokud seznam není prázdný a $\vec{o}$ lze vytvořit pouze kombinací vektorů $(\vec{x_1} ... \vec{x_n})$ za použití koeficientů $a_1 ... a_n = 0$. Tedy $\sum_{i=1}^n a_i \cdot \vec{x_i} = \vec{o}$, kde $\vec{x_1} ... \vec{x_n}\in S$ a $a_1 = a_2 ... = a_n = 0$.
- **Lineární závislost**: Seznam vektoru $S$ je lineárně závislý, pokud není lineárně nezávislý. Tedy pokud není prázdný a lze $\vec{o}$ sestavit kombinací vektorů $(\vec{x_1} ... \vec{x_n})S$ za použití nenulových koeficientů $(a_1 ... a_n) \in F \setminus \{0\}$. Matematicky: $\vec{o} = \sum_{i=1}^{n} a_i \cdot \vec{x_i}$, $\vec{x_1} ... \vec{x_n} \in S$ a $(a_1 ... a_n) \in F \setminus \{0\}$
- **Lineární obal** množiny $M$ jakýchkoliv vektorů lineárního prostoru $L$ je množina všech lineárních kombinací vektorů z množiny $M$, pokud $M \neq \{\}$. Pokud $M = \{\}$, tak je lineární obal $span(\{\}) = \vec{o}$
- **Lineární podprostor** prostoru $L$ je taková podmnožina $W$ prostoru $L$, pro kterou platí, že $span(W)$ je podmnožinou $W$. $W$ je tedy uzavřena na tvorbu lineárních kombinací.
- **Množina generátorů** $G$ je množina vektorů, pomocí jejíchž všech lineárních kombinací jsme schopni vytvořit lineární podprostor $W$ prostoru $L$. Tedy: $span(G) = W$.
- **Konečně generovaný podprostor**: Lineární podprostor $W$ prostoru $L$ je konečně generovaný, pokud množina jeho generátorů $G$ má konečný počet prvků.
- **Báze** $B$ prostoru $L$ je lineárně nezávislá množina generátorů prostoru $L$. Napíšeme-li $B$ jako seznam (seznam = uspořádaná n-tice prvků), označujeme ji jako uspořádanou bázi.
- **Dimenze** konečně generovaného lineárního prostoru $L$ je počet prvků jeho báze. $dim(L) = card(B)$, $B$ je báze prostoru $L$.
- **Souřadnice** vektoru $\vec{v}$ vzhledem k uspořádané bázi $B = (\vec{b_1} ... \vec{b_n})$ je uspořádaný seznam $(a_1 ... a_n) \in F$ takový, že $\vec{v} = \sum_{i=1}^{n} a_i \cdot \vec{b_i}$. Značíme jej $coord_B(\vec{v}) = \begin{pmatrix} a_1 \\ \vdots \\ a_n \end{pmatrix}$. (Jednoduše řečeno: souřadnice $\vec{v}$, kterou vytvoříme pomocí lineární kombinace báze $B$)
- **Lineární zobrazení** z lineárního prostoru $L_1$ do lin. prostoru $L_2$, značeno $f: L_1 \to L_2$, je takové zobrazení, kde pro $\vec{x}, \vec{y}$ a skaláry $a$ z $F$ platí: $f(\vec{x} + \vec{y}) = f(\vec{x}) + f(\vec{y})$ a $f(a \cdot \vec{x}) = a \cdot f(\vec{x})$ (zachovává vektorové operace sčítání a násobení skalárem)
- **Jádro** lineárního zobrazení $f: L_1 \to L_2$ je množina všech $\vec{x} \in L_1$, pro které platí $f(\vec{x}) = \vec{o}$. Matematicky: $ker(f) = \{\vec{x} | f(\vec{x}) = \vec{o}\}$. Lidsky: množina všech vektorů, které se při zobrazení „ztratí“, tedy převedou na nulový vektor. Jádro indikuje, jak moc je $f$ monomorfismus.
- **Obraz** lineárního zobrazení $L_1 \to L_2$ je množina všech $\vec{y} \in L_2$ pro které existuje $\vec{x}$ takové, že $f(\vec{x}) = \vec{y}$. Matematicky: $im(f) = \{\vec{y}| \exists \vec{x}: f(\vec{x}) = \vec{y}\}$. Lidsky: množina všech vektorů, do kterých mohou být převedeny vektory z jiného prostoru zobrazením. Obraz indikuje, jak foc je $f$ epimorfismus.
- **Hodnost** lineárního zobrazení $f: L_1 \to L_2$ je dimenze obrazu tohoto zobrazení. Matematicky: $rank(f) = dim(im(f))$
- **Defekt** lineárního zobrazení $f: L_1 \to L_2$ je dimenze jádra tohoto zobrazení. Matematicky: $rank(f) = dim(ker(f))$
- **Monomorfismus**: Lineární zobrazení $f: L_1 \to L_2$ je monomorfismus, pokud je prosté. Tedy když pro každé $x_1, x_2 \in L_1$ platí $f(x_1) = f(x_2) \implies x_1 = x_2$. Z toho plyne: $ker(f) = \vec{o}$ (různé vstupy mají různé výstupy, nic se nesrazí do $\vec{o}$)
- **Epimorfismus** Lineární zobrazení $f: L_1 \to L_2$ je epimorfismus, pokud je na (surjektivní). Tedy když pro všechna $y\in L_2$ existuje $x \in L_1$ takové, že $f(x) = y$. Z toho plyne: $im(f) = L_2$ (pro každý vektor v $L_2$ je odpovídající vektor v $L_1$, zobrazení pokrývá celá prostor $L_2$)
- **Isomorfismus**: Lineární zobrazení $f: L_1 \to L_2$ je isoformismus, pokud je prosté a na zároveň (bijektivní).
- **Regulární matice** $M$ je matice, která má inverzi $A^{-1}$ a platí: $A^{-1} \cdot A = A \cdot A^{-1} = E$
- **Singulární matice** je matice $M$, která není regulární.